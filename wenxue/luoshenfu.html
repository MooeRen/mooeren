<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="Content-Type" content="text/html; charset=utf-8">
<link rel="shortcut icon" href="../favicon.ico" >
<title>《洛神赋》-边缘笔记屋</title>
<style type="text/css">
<!--
@font-face {
  font-family: 'LiBianJian'; 
  src: url('../font/LiBianJian.woff'); 
}
body td {
  font-family: "LiBianJian", "Arial", "Helvetica", "sans-serif", "宋体";
	font-size: 20px;
	color: #333333;
}
p {
	line-height: 15px;
	margin-top: 5px;
}
a {
	font-family: "LiBianJian", "Arial", "Helvetica", "sans-serif", "宋体";
	font-weight: bold;
	text-decoration: none;
	color: #000000;
}
-->
</style>

<!--背景音乐JS-->
<bgsound src="/luoshenfu.mp3" loop="-1" id="bgsound">
<audio id="bgsoundhtml5" src="/luoshenfu.mp3" loop="loop"></audio>
<script>if (!document.getElementById("bgsound").src) {document.getElementById("bgsoundhtml5").play();}</script>

</head>

<body>
<table width="574" border="0" align="center" cellpadding="0" cellspacing="0">
  <tr> 
    <td colspan="2"><img src="../images/main_top.gif" width="574" height="17"></td>
  </tr>
  <tr> 
    <td width="62" valign="top"><img src="../images/main_left.gif" width="62" height="309"></td>
    <td width="512" valign="top" background="../images/main_mid.gif"><table width="90%" border="0" align="center" cellpadding="0" cellspacing="0">
        <tr> 
          <td colspan="2"><p>[<a href="../">返回首页</a>]</p></td>
        </tr>
        <tr> 
          <td width="8%" height="20">&nbsp;</td>
          <td height="20">&nbsp;</td>
        </tr>
        <tr> 
          <td height="30" colspan="2">《洛神赋》 作者：曹植 &nbsp; 朗诵：管乐</td>
        </tr>
        <tr> 
          <td height="20">&nbsp;</td>
          <td height="20">
            <br />
            
            朗读：<a href="#" onclick="if (document.getElementById('bgsound').loop) {document.getElementById('bgsound').src='/luoshenfu.mp3';}else{document.getElementById('bgsoundhtml5').play();};return false">朗读全文</a> · 
    <a href="#" onclick="if (document.getElementById('bgsound').loop) {document.getElementById('bgsound').src='';}else{document.getElementById('bgsoundhtml5').pause();};return false">暂停朗读</a><br /><br />
            
            黄初三年，余朝京师，还济洛川。古人有言，斯水之神，名曰宓(fú)妃。感宋玉对楚王神女之事，遂作斯赋，其词曰：<br /><br />

余从京域，言归东藩，背伊阙，越轘(huán)辕，经通谷，陵景山。日既西倾，车殆马烦。尔乃税驾乎蘅皋(hénggāo)，秣(mò)驷乎芝田，容与乎阳林，流眄(miǎn)乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌(dí)于彼者乎?彼何人斯，若此之艳也!”御者对曰：“臣闻河洛之神，名曰宓妃。然则君王所见，无乃是乎?其状若何，臣愿闻之。”<br /><br />



余告之曰：其形也，翩若惊鸿，婉若游龙，荣曜(yào)秋菊，华茂春松。髣髴(fǎngfú)兮若轻云之蔽月，飘飖(yáo)兮若流风之回雪。远而望之，皎若太阳升朝霞。迫而察之，灼若芙蕖(qú)出渌(lù)波。秾(nóng)纤得衷，修短合度。肩若削成，腰如约素。延颈秀项，皓质呈露，芳泽无加，铅华弗御。云髻峨峨，修眉联娟，丹唇外朗，皓齿内鲜。明眸善睐，靥(yè)辅承权，瓌(guī)姿艳逸，仪静体闲。柔情绰态，媚于语言。奇服旷世，骨象应图。披罗衣之璀粲兮，珥(ěr)瑶碧之华琚(jū)。戴金翠之首饰，缀明珠以耀躯。践远游之文履，曳雾绡(xiāo)之轻裾(jū)。微幽兰之芳蔼(ǎi)兮，步踟(chí)蹰(chú)于山隅(yú)。于是忽焉纵体，以遨以嬉。左倚采旄(máo)，右荫桂旗。攘皓腕于神浒兮，采湍(tuān)濑之玄芝。<br /><br />





余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修，羌习礼而明诗。抗琼珶(dì)以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。<br /><br />



于是洛灵感焉，徙倚彷徨。神光离合，乍阴乍阳。竦(sǒng)轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂遝(tà)，命俦(chóu)啸侣。或戏清流，或翔神渚。或采明珠，或拾翠羽。从南湘之二妃，携汉滨之游女。叹匏(páo)瓜之无匹兮，咏牵牛之独处。扬轻袿(guī)之猗靡(yīmí)兮，翳(yì)修袖以延伫。体迅飞凫，飘忽若神。凌波微步，罗袜生尘。动无常则，若危若安。进止难期，若往若还。转眄(miǎn)流精，光润玉颜。含辞未吐，气若幽兰。华容婀娜，令我忘餐。<br /><br />



于是屏翳收风，川后静波。冯夷鸣鼓，女娲清歌。腾文鱼以警乘，鸣玉鸾以偕逝。六龙俨其齐首，载云车之容裔。鲸鲵(ní)踊而夹毂(gǔ)，水禽翔而为卫。于是越北沚(zhǐ)，过南冈，纡素领，回清阳，动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰(dāng)。虽潜处于太阴，长寄心于君王。忽不悟其所舍，怅神宵而蔽光。<br /><br />



于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘返，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑(fēi)辔(pèi)以抗策，怅盘桓而不能去。
            </td>
        </tr>
        <tr> 
          <td height="20">&nbsp;</td>
          <td height="20">&nbsp;</td>
        </tr>
        <tr> 
          <td height="20" colspan="2"><br />
    <center>本文朗读音频取自-<a href="https://www.langsong.site/" target="_blank">《朗诵网》</a><br /><br />以上文字均来源于网络，如有侵权，联系我删除。</center></td>
        </tr>
        <tr> 
          <td height="20">&nbsp;</td>
          <td height="20">&nbsp;</td>
        </tr>
      </table> </td>
  </tr>
  <tr> 
    <td colspan="2"><img src="../images/main_buttom.gif" width="574" height="17"></td>
  </tr>
</table>
</html>
